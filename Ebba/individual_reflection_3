What is: Efter ett kortare påskuppehåll har vi inom teamet kommit igång med utvecklingen av vår applikation på riktigt. Vi har inom gruppen delat in arbetslaget i tre och tagit på oss varsin uppgift som genomförts tillsammans under veckan. Jag har arbetat nära Hanna T och Linnea från IT och de har hjälpt mig med tekniska aspekter som hur man sätter upp och använder Github med mera. Dessutom har vi programmerat tillsammans för att utveckla en ratingfunktion, vilket har varit väldigt givande enligt mig. Vi har även suttit i skolan tillsammans med andra gruppmedlemmar och diskuterat designfrågor samt hjälpt varande vid svårigheter, vilket har bidragit till att jag har fått vara delaktig inom fler områden av projektet. 
Inom Scrum har vi bland annat använt oss av konceptet ”Empowered teams” och ett Trello scrum board, vilket är delvis nya arbetssätt för mig. Det har bidragit till projektet positivt genom ansvarstagande samt struktur. Samarbetet har överlag fungerat väl och utvärderingen har visat att vi har uppnått våra delmål samt att alla i gruppen är nöjda.

What might or should be: När utvecklingen av projektet fortsätter hoppas jag få fler möjligheter att samarbeta med olika gruppmedlemmar och diskutera mycket kodtekniska frågor samt metoder. Nästa vecka ska vi även tillsammans reflektera mer kring designval och produktstruktur, vilket jag tror kommer bidra till att få en tydligare bild av hur vi bäst arbetar tillsammans. Det ska även bli intressant att gå vidare för att påbörja vår andra sprint, efter gemensam reflektion. 

Feedback designed to reduce the gap: Att samarbeta med gruppmedlemmar från ett annat program är positivt då vi ofta kompletterar varandra kunskapsmässigt. De har mer erfarenhet från liknande projekt och jag har lärt mig mycket genom att sitta tillsammans med dem och programmera samt diskutera. Jag har även fått en sammanfattning inom Scrum från en annan gruppmedlem som jag ska se till att läsa inför nästa vecka för ökad förståelse. Vidare har jag tagit på mig rollen som huvudansvarig för att sammanställa team reflections, vilket innebär att jag även där kan bidra med något som jag är duktig på genom kommunikation och reflektion tillsammans med teamet. 
