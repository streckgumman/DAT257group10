What is: Sedan förra veckan har vi arbetat vidare med sprint två och det märks att såväl jag som gruppen i stort börjar komma in i de agila arbetssätt vi använder mer och mer. Den här veckan har jag arbetat tillsammans med Naomi för att utveckla en grundläggande statistiksida, på direkt efterfrågan från stakeholder. Uppgiften var något mer komplicerad än tidigare då varken jag eller Naomi har gjort något liknande tidigare, vilket innebar att vi fick samarbeta och använda våra gemensamma kunskaper samt i vissa fall även google för att lösa uppgiften. Det har gått framåt men på grund av tekniska svårigheter både inom vår uppgift samt projektet i stort är vi färdiga med ett utkast men inte riktigt så nöjda som vi hade önskat. 
Under veckan har jag utvecklats inom Github genom att arbeta i egen branch och sedan skicka pull requests för att mergea med vår master. Inom Scrum så har jag läst sammanfattningen som jag mottog förra veckan och även sett på flera Youtube-klipp för att utöka min kunskap. Det har hjälpt mig utvecklas och dela lärdomar med gruppen vid behov. 

What might or should be: Reflektioner inkluderar att vi framöver måste ta hänsyn till user stories storlek och kortare arbetsveckor. Statistiksidan tog längre tid än vi hade väntat och vi märkte under tidens gång att det kanske borde ha brutits ned ännu mer i mindre users stories då diagram för båda veckor och månader skulle skapas. Vi hann under sprinten bara skapa veckovis statistik och hoppas kunna lösa månadsstatistik under nästa vecka. Till skillnad från tidigare hade vi inga liknande erfarenheter att utgå ifrån och det var i vissa fall även svårt att hitta hjälp på internet. 
Det har varit roligt att arbeta med Naomi denna vecka och jag hoppas på fler chanser att samarbeta med nya gruppmedlemmar. HannaT har även hjälpt till med Git och de tekniska svårigheter som uppstått och jag vill gärna lära mig mer av henne om felsökning och åtgärdande av liknande problem.

Feedback designed to reduce the gap: Vi har efter en något mer hektisk vecka delat upp user stories efter storlek för att kvantifiera tidsåtgång på ett bättre sätt än tidigare. Det innebär att vi på ett bättre sätt kan använda oss av vårt uppdaterade burndown-chart för att hålla koll på framstegen. Det tillsammans med input från vår stakeholder kan få oss att arbeta mer effektivt och skapa värde. För att fortsätta utvecklas vill jag hålla igång diskussioner med gruppens medlemmar och även koda tillsammans med olika personer varje sprint. Dessutom ska jag fortsätta använda Youtube, kursmaterial och andra källor för att kontinuerligt lära mig mer om kursens arbetssätt och hur vi kan applicera det på vårt projekt. 
