What is: 
Under projektets sista riktiga sprint har mycket fallit på plats vad gäller applikationens funktionalitet, design och även appliceringen av Scrum. Vi tog inom gruppen ett gemensamt beslut att endast införa en större ny user story och istället på inrådan av vår stakeholder finslipa de funktioner som implementerats tidigare samt designmässiga aspekter. Tillsammans med vår stakeholder prioriterade vi alltså bland de idéer vi hade för slutförandet av projektet. 
Jag har arbetat tillsammans med Linnea och HannaB på distans i veckan. Som diskuterat i tidigare reflektioner fungerade det bättre att arbeta tre stycken genom skärmdelning på distans. Vi turades om att programmera aktivt, vilket gav jämn arbetsbörda. Vi var ansvariga för att ganska fundamentalt designa om vår todo-funktion så att användaren kan checka av sina utförda uppgifter. Det visade sig vara betydligt svårare än vad vi hade tänkt, trots att vi kunde utgå ifrån en liknande funktion som fanns i applikationen.
Utöver programmeringen har vi varit ansvariga för att skriva ett manus till demon. Tillsammans har vi även gått igenom vad som krävs inför avslutningen av kursen. Det märks att våra veckovisa möten och reflektionstillfällen flyter på väldigt bra såhär i slutet av projektet och vi har verkligen kommit långt sedan vecka 1. Nu ska allt bara sammanställas i de slutgiltiga reflektionerna, vilket känns överkomligt då vi verkligen använt team reflections för att kontinuerligt reflektera över projektet under kursens gång. Jag har där varit ansvarig för att sammanställa teamets reflektioner och har inte slaviskt följt systemet A, B, A  B, vilket vi däremot bör vara mer noggranna med under slutrapporten. Något som vi däremot upptäckte var att vi kanske inte har varit lika duktiga på att kontinuerligt se över vilka krav som finns på vår Repo och Trello, vilket medförde en typ av administrativ skuld som måste åtgärdas genom att städa upp dessa och se till att allt finns med innan inlämning.

What might or should be: 
Som sagt har mycket fallit på plats under veckan. Kommunikationen med vår stakeholder har varit god vilket har möjliggjort att vi har kunnat avsluta projektet genom att finslipa de funktioner som hon tidigare önskat. Vi har även implementerat att inputdata sparas när applikationen stängs ned. Det har genomförts genom användning av JSON och Gradle, vilket jag inte gjort i något tidigare projekt.  Därför gick den parprogrammerande gruppen igenom deras arbete för att ge oss andra en ökad förståelse för hur det hade genomförts. 
Jag var även medansvarig till att göra om en av funktionerna, todo. Något vi märkte där var att det var svårt att utgå ifrån en liknande funktion som inte var exakt identisk, eftersom vi fick en del errors vid implementering som var svåra att upptäcka och lösa. Trots att vi tog hjälp av gruppen som hade gjort den liknande funktionen för att förstå den bättre tog det ändå längre tid än förväntat.
Ingen teknisk skuld har, till skillnad från visa tidigare sprinter, funnits att ta ikapp. Däremot upplevdes en viss administrativ skuld i form av vissa krav som Gitinspector, Readme med mera som måste skrivas innan slutinlämning. Även demotillfället planerades under veckan av oss. Vad gäller team reflections har vårt arbete varit kontinuerligt och välstrukturerat, men inte helt följt formen som slutrapporten ska ha. Det kan också innebära en större utmaning för oss när vi sedan ska skriva den.

Feedback designed to reduce the gap: 
Mycket bra lärdomar från projektet kommer att tas med in i framtiden, exempelvis användningen av Scrum och liknande koncept. Då jag har valt en ren I-master är det inte helt säkert att jag kommer få konkret användning av det i framtiden, men jag har ändå uppskattat möjligheten att få testa på att arbeta agilt i projektform med ett team från olika program. En sådan lärorik aspekt är att ha ständig kommunikation med en stakeholder som definierar värdet, vilket gör att man måste prioritera efter en utomstående persons åsikter för att skapa ett bra resultat. Arbetar man i någon typ av projektform, även om det inte är inom IT, är det nog väldigt värdefull erfarenhet att ha med sig sen tidigare. Samarbetet med övriga gruppen har också varit positivt och kommunikation samt genomgång av vad andra gruppmedlemmar arbetat med är något man kan applicera även i kommande projekt då det ger en ökad förståelse för helheten och man kan få lära sig nya saker, som i fallet med implementering av JSON och Gradle. 
Samarbetet med HannaB och Linnea har under sprinten fungerat väl och vi hjälptes åt att lösa de problem vi ställdes inför. En lärdom från veckan är att det ibland kanske kan gå fortare att börja om från scratch med en ny funktion, istället för att utgå ifrån en liknande. Det beror på att det är lätt att låsa sig vid de lösningar som finns samt att man inte alltid förstår koden lika bra när man tar inspiration från andra kodare. Möjligtvis hade det underlättat med mer utförliga kommentarer men förmodligen inte helt och hållet. Vi fick samarbeta för att sätta oss in i koden och identifiera inom vilka aspekter den skulle skilja sig från den andra funktionen. Tillsammans löste vi det till slut och slutresultatet blev väldigt bra, trots de initiala svårigheterna. Arbetet på distans fungerade också väl genom videosamtal och skärmdelning. Även videosamtal bidrar till bättre kommunikation inom gruppen då man ser personerna man pratar med, snarare än att endast använda röstsamtal. 
Vad gäller den tekniska skulden som kunde undvikas tyder det på att vi lärt oss något under projektets gång och att vår nya definition of done faktiskt har använts. Det kan man i framtida projekt ta med sig direkt från början för att undvika teknisk skuld överhuvudtaget. Samma lärdomar bör också göras vad gäller administrativ skuld inför projektets slut. Det liknar lite det mer intensiva plugget som sker inför tentavecka och kan nog inte undvikas helt och hållet men definitivt förebyggas genom att kontinuerligt se över vad som förväntas i slutet av projektet och arbeta med det under hela tiden. Risken finns dock att det blir lite dubbelarbete att till exempel skriva Readme under projektets gång då den måste uppdateras. Därför måste en avvägning göras gällande vad som kan göras kontinuerligt och vad som faktiskt bör sparas till slutet. 
