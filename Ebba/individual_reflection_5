What is:  Vi avslutade förra sprinten och började nuvarande med diverse tekniska problem då vår master-branch inte fungerade. Det skapade en del frustration innan vi lyckades lösa det, men sen kunde vi arbeta vidare med nya erfarenheter.   
Under sprint 3 har jag parprogrammerat tillsammans med Naomi för andra veckan i rad. Det har fungerat väl då vi har kunnat fortsätta där vi slutade under förra sprinten med statistiksidan. Även om det finns fördelar att arbeta tillsammans med olika personer tror jag att det också kan vara lärorikt att få samarbeta längre än så, särskilt när sprintarna är så korta. Det medförde att vi båda var insatta i uppgiften och hur vi bäst arbetade tillsammans, vilket förkortade ”startsträckan” i början på sprinten. 
Utöver programmeringen har jag under veckan kollat igenom delar av kursmaterialet igen. Att läsa om olika Scrum-koncept och liknande fick delvis ny mening när jag kunde sätta in det i ett tydligare kontext genom att relatera teorin till projektet. Reflektioner från veckan inkluderar hur viktigt det är att arbeta med code review och kontinuerlig teknisk problemlösning, trots frustrationen när det inte tillför synligt värde till applikationen. Under senaste Scrum-mötet var HannaB sjuk och jag tog över hennes roll som Scrum Retrospective Master. 
I ett försök att få in synpunkter utifrån har jag även diskuterat KPI:er och arbetssätt med klasskamrater från andra team. Det bidrog med en del nya insikter och skapade bra efterföljande diskussioner inom teamet. Vidare visade jag en demo av applikationen och fick värdefull extern återkoppling, bland annat upptäcktes en bug som inte var helt uppenbar vid testkörning av programmet. 

What might or should be:  De tekniska problemen som dominerade tidigt under sprinten är lösta, men det betyder inte att vi kan gå vidare som vanligt. Viktigt blir att reflektera över varför de uppstod och hur den tekniska skulden från förra sprinten kan undvikas framöver. Särskilt vid så korta sprinter kan annars en sådan medförd skuld sinka arbetet under nästa sprint betydligt.  
Samarbetet med teamet och Naomi har fungerat väldigt bra och vi har klarat av våra antagna user stories tillsammans. Nästa sprint vill jag gärna para ihop mig med en ny person och arbeta med en annan uppgift, för att utvecklas så mycket som möjligt. 
Genomgången av kursmaterial och Scrum-teori har hjälpt mig applicera det vi lärde oss i början i ett faktiskt sammanhang. De insikterna var värdefulla och kunde delas med övriga teamet. Att jag har hållit mig uppdaterad märktes även då jag ansvarade för Retrospective på vårt Scrum-meeting, utan några svårigheter.
Diskussion samt demo med andra grupper visade sig vara värdefullt och från det kunde jag ta med mig insikter att föra vidare till övriga teamet. Konceptet kan framöver återupprepas för att kontinuerligt få in återkoppling även från utomstående personer.

Feedback designed to reduce the gap:  Den viktigaste lärdomen från veckan relaterar till de tekniska svårigheterna vi upplevt och hur man kan hantera dessa. Åtgärder inkluderar att skapa även tekniska user stories samt att beräkna med code review, pull requests, testning och liknande i vår estimering. Vidare har vi uppdaterat vår definition och done för att inkludera att en user story inte är färdigställd förrän den på ett fungerande har mergeats med mastern. Det är viktigt att även i framtiden göra dessa reflektioner med följande uppdateringar kontinuerligt för att teamet ska fortsätta utvecklas med arbetssättet. 
Gällande samarbete inom gruppen ska vi fortsätta arbeta i dynamiska, programöverskridande och föränderliga grupper för att uppnå bästa resultat även under kommande veckor. Det medför att man får öva på att utveckla diverse funktioner tillsammans med olika personer. 
Vi märkte i veckan av konsekvenserna av att en team-medlem är sjuk, vilket kunde lösas relativt enkelt eftersom rollen som Scrum Master var indelad i mindre delar som hela teamet har koll på. Vikten av att alla är insatta i olika delar av arbetet märktes därmed. Särskilt i tider med Corona, då gruppmedlemmar skulle kunna insjukna mer långvarigt, är det viktigt att vi fortsätter arbeta integrerat och hjälpa varandra med olika delprocesser inom Scrum.
Som tidigare nämnt var input från andra grupper användbart och det kan fortsätta användas i framtiden, som ett komplement till den kontinuerliga kontakten som hålls med vår stakeholder. Då en utomstående person får testa applikationen kan man inte bara upptäcka buggar, dessutom ger det perspektiv på funktionalitet som kanske inte är helt intuitiv till någon som aldrig tidigare har introducerats till konceptet med lifestyle-dagbok. 
